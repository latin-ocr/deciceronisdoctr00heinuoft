—23—

quitatem generis iudicialis finem esse non negaret neque
eam excluderet.

In deliberationibus Aristoteles Ciceroni adulescen-
tulo non satisfecit, cum utilitatem earum finem esse di-
ceret. Itaque de inv, ΙΙ, 4, 12 haec scripsit: „ . . . in
deliberationibus, ut nos arbitramur, quid honestum sit
et quid utile [sc. quaeritur] Nam ceteri utilitatis modo
finem in suadendo et in dissuadendo exponi oportere
, arbitrati sunt.“ Item „honestatem et utilitatem“poposcit de
inV. ΙΙ, 51, 156; 52, 1583 de or. ΙΙ, 82, 3353 in reli-
quis autem libris rhetoricis1) nihil nisi utilitatem expe-
tendam esse dixit. Quod Cicero adulescens ab Aristo-
tele in hac re dissentiret honestatemque cum utilitate
coniunctam oratori quaerendam esse doceret, factum est
ex ec, quemadmodum nostra fert opinio, quod ipse ora-
tor non ex rhetorum officinis, sed ex Academiae spatiis
exstitit.2) Cum autem in libris rhetoricis, quos aetate
iam corroborata scripsit, utilitatem modo orationis deli-
berativae finem esse diceret, certissime illud ante oculos
habebat, quod exhibetur de off. III, 4, 20: „ . . . quic-
quid honestum est, idem utile videtur, nec utile, quod
non honestum . . .“ Officium autem oratoris in sua-
dendo est aut spem aut reformidationem deliberantis
excitare& prout illud, de quo disputatur, ipse fieri vult
aut non vult.

In genere demonstrativo denique, quod quasi incu-
nabula oratoris vocatur or. 13, 42, explicandum est,
quid „honestum“4) sit, vel „honestas⁸‘,5) in eoque est

 

1) de or. Ι, 31, 141. top. 24, 91. de part. or. 24, 83.

2) or. 3, 12. de part. or. 40, 139.

3) de part. or. 4, 11.

4) de inv. II, 4, 12.

5) de inv. Π, 51, 156. top. 24, 91. de part. or. 21, 71.

