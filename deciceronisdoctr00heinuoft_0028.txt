-22—

Isocrateo Theopompeoque more . . .“.l) Si historiam,
id est, rerum memoriam generi demonstrativo subiungere
voluisset, certissime, ut supra or. 11, 37, ita hoc quoque
1000 dixisset: „et in toto eo, quod appellamus ἐπιδεικ-
τικόι’“ Sive similia.

Iam conveniunt loci, quos modo perscrutati sumus,
optime cum or. 20, 68: „Seiunctus igitur orator a philo-
sophorum eloquentia, a sophistarum, ab historicorum, a
poetarum explicandus est nobis qualis futurus sit,“ et
cum or. 36, 124: „Narrationes credibiles, nec historico,
sed prope quotidiano sermone explicatae dilucide.“
Propterea quoque, quia historia non pars officii oratoris
est, quamvis saepe ea in orationibus non sine incom-
modo adhibetur, Antonius de or. H, 15, 62 dicere potuit:
„neque eam [sc. historiam] reperio usquam separatim
instructam rhetorum praeceptis.“

Ergo Cicero a se non dissedit, id quod Volkmann
arbitratus est, sed nihil aliud fecit, nisi quod notionem
generis demonstrativi posterioribus temporibus, cum iam
longius provectus esset aetate, amplificavit.

Restat, ut de finibus trium generum illorum agamus.
In iudiciis „quid aequum sit‘·²) sive „aequitas“³) quae—
ritur, sive „ius, cuius partes tum expositae, cum aequi-
tatis“.4) Quod de part. or. 4,ss oratori praescribitur,
ut in iudicio aut saevitia aut clementia iudicis excitari
debeat, non mirandum est, cum illae affectiones, ut e
partitione generis iudicialis in petitionem et recusationem
apparet, ad accusatoris vel defensoris officium pertineant3
quae cum ita sint, constat Ciceronem hoc 1000 nihil
aliud spectasse atque ceteris locis, cum illis verbis ae-

1) Cfr. Quint: ,‚iust. or‚“ X, 1, 74.

2) de inv. Il, 4‚1·2.

3) de inv. 11,51‚156. de or. I‚31‚ 141. de pait. or. 28, 98.
4) top. 24, 91.

