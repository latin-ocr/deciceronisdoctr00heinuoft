—744

2. De narratione.

Narratio, quae fuit altera partium orationis, est
ex Ciceronis definitione [de inV. Ι, 19,27] „rerum
gestarum aut ut gestarum expositio“. Pluribus verbis
eam circumscriptam videmus de part. or. 9,31, hoo
modo: ,‚. . . narratio est rerum explicatio et quaedam
quasi sedes et fundamentum constituendae fidei;“ unde
apparet, quantam ei Cicero gravitatem attribuerit.

Narrationes divisit de inv, 1, 19,27 in tria genera:
„unum est,“ inquit, „in quo ipsa causa et omnis ratio
controversiae continetur, alterum, in quo digressio aliqua
extra causam interponitur; tertium genus est remotum
a civilibus causisf· Sed illum ordinem in pertractatione
generum non servavit'3 prius contra genus tertium eius-
que partes et particulas exposuit, deinde genus primum
descripsit.

Distribuit igitur hoc tertium genus in duas partes,
„quarum altera in negotiis, altera in personis maxime
versatur“ et, cum illi fabulam, historiam, argumentum
subiceret, in hac simul cum rebus ipsis personarum
sermones et animos perspici posse voluit. In extrema
autem huius generis explicatione postulavit, ut quam
maxima festivitas in eo adhiberetur, „confecta ex rerum
varietate, animorum dissimilitudine, gravitate, levitate,
spe, metu, suspitione, desiderio, dissimulatione, errore,
misericordia, fortunae commutatione, insperato incom—
modo, subita laetitia, iucundo exitu rerum.“

Tum de narratione, quae causam et rationem con-
troversiae exponeret, praecepta dedit et de inV. I, 20,28
postulavit, ut ea brevis, aperta, probabilis¹) esset.

1) cfr, or. 35,122; de part. or. 5‚15. Quoniam loci, qui de
inv. Ι, 20,·28-21‚29 sequuntur, optime facillimeque ex ipso Cicerone
cognoscuntur, eos referre non placet, illud vero plane silentio prae-

