-97—

ex beneficiis, ex homine, ex praemii genere, ex faculta-
tibus. De poena vero nusquam aliquid docuit.

Nos autem omnino ea, quae in hac parte exposuit,
falso in constitutione iuridiciali, quae est generis iudi-
cialis, explicata esse arbitramur neque ratio, quam ad
sententiam suam probandam de inv. Π, 37,1101) attulit,
nobis persuadere potest. Nam etsi concedimus apud
iudices nonnunquam de praemio accusatorum quaeri
posse, tamen summopere negare debemus tales quaestiones
generi iudiciali subiungendas esse, quia iu iis sententiae
aperiuntur, genus iudiciale autem, ut Cicero ipse de
inv„ Ι, 5, 7 dixit, „positum in iudicio habet in se accu-
sationem et defensionem aut petitionem et recusationem ;“
si vero l. c. genus deliberativum in se sententiae
dictionem habere dixit, non esse putamus, cur quaestiones
de praemio, etiamsi apud iudices habentur, a genere
deliberativo secernantur.

In aliis autem scriptis rhetoricis de constitutione
qualitatis non eadem ratione actum esse, quam modo
cognovimus, statim ex eo apparet, quod Cicero in iis,
ut p. 32 sequ. exposuimus, partes paene innumerabiles
reliquit, quapropter paucis verbis rem illic absolvere
potuit.

Quae enim de inv, H, 22,65—68 sub constitutione

1) de inv. ΙΙ, 37,110 haec scripta videmus: „Ac neminem
conveniet arbitrari nos, cum aliquod exemplum ponamus, quod in
senatu agatur, ab iudiciali genere exemplorum recedere. Quicquid
enim de homine probando aut improbando dicitur, cum ad eam
dictionem sententiarum quoque ratio accommodetur, id non, si per
sententiae dictionem agitur, deliberativum est3 sed, quia de homine
statuitur, iudiciale est habendum.“ Miram subtilitatem qua Cicero
genus iudiciale et deliberativum distinxisse sibi visus est! At nos
illud discrimen comprobare non possumus, quod prorsus puerile —
nam hoc vocabulo pluribus locis usus est, ubi ei aIIqua Graecorum
doctrina displicuit — nobis videtur.

7

