—103—

„Nec vero miseratione solum mens iudicum permovenda
est...sed etiam est faciendum, ut irascatur iudex,
mitigetur, invideat faveat, contemnat admiretur, oderit
diligat, cupiat satietate afficiatur, speret metuat, laetetur
doleat.“¹) 'Quas res autem orator efficere non potest,
nisi, ut Antonius de or. H, 45, 189 docet, „in ipso omnes
illi motus, quos adhibere volet iudici, impressi esse atque
inusti videbuntu1·;“²) orationem vero, qua animos in-
cendere sibi proposuit, vim habere atque „ardentem ad
eos pervenire oportet‘ss quos inflammare vult.3)

De part. or. 15, 52 autem altera pars conclusionis
seu perorationis nec indignatio nec conquestio nec alia
quaedam animi permotio vocata est, sed amplificati0‚4)
quae aliis quoque locis in conclusione postulata est.⁵)
Sed de ea nusquam, nisi de part. or. 15, 52—17, 58
aliquid accuratius praescribitur. Illic enim Cicero „affir-
mationem, quae motu animorum conciliaret in dicendo
fidem“ — sic enim definivit amplificationemss) —— duobus
confici dixit: et verborum genere et rerum. Quorum in
locis adhibendis oratori semper iudicandum et penden-
dum esse sensit, qui ad amplificationem efficiendam essent
maxime idonei, nam a defensore plerumque misericordiam,
ab accusatore iracundiam excitari debere; saepe autem

1) simillime Brut. 50, 1883 cfr. de or. ΙΙ, 51, 206 sequ, ubi
etiam nonnullos locos, quibus motus animorum excitari solent, ex-
plicatos invenimus.

2) cfr. de or. ΙΙ, 47, 195, quocum loco comparari debet de
or. II, 28, 124.

3) de or. II, 29, 1293 or. 38, 132.

4) Amplificationem etiam in reliqua oratione adhiberi posse,
id quod Cicero de part. or. 8, 27 docuit, hac re non negatur.

5) de or. ΙΙ, 81, 3323 or. 36, 1273 top. 26, 98-99.

6) cfr. rat-ionem, qua de part, or. 8, 27 amplificationem de-
finivit: „est enim amplificatio vehemens quaedam argumentatio, ut
illa [sc. fides] docendi causa sit, haec commovendi.“

