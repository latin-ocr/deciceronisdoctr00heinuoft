„93—

negotiali de iure eiusque partibus docuit, ea similiter de
part. or. 37,129 sequ. praescripsit et postulavit, ut
orator ea semper memoria custodiret. Divisit autem l.
c. ius in naturam atque legem, utramque deinde in 'di-
vinum et humanum ius sive in religionem et aequitatem,
propriam autem legem distribuit in scriptam atque in
eam, „quae sine litteris aut gentium iure aut maiorum
more retinemur& quarum partes hoc loco persequi non
opus esse existimamus.¹)

Alia vero Cicero top. 23,89—90 praecepit. Illic
enim in qualitate ad tria illa genera, deliberativum, de-
monstrativum, iudiciale spectavit. Si de expetendo fu-
giendoque quaereretur, „aut animi aut corporis aut ex-
terna vel commoda vel incommoda“ adhibenda esse
dixin si vero de „honesto turpique“ disputaretur, animi
bona et mala3 si denique de aequo et iniquo, aequitatis
locos considerandos esse3 quos in naturam et institutio-
nem partitus est, quarum illam tuitionem sui et ius
ulciscendi continere, hanc in tres partes dividi discimus:
in legitimam, convenientem, moris vetustate firmatam.
Aequitatem ipsam autem ad superos deos, ad manes,
ad homines pertinere dixit ita, ut pietas, sanctitas,
iustitia aut aequitas existerent.

Atque etiam eos locos Cicero exposuit, qui oratorem
in controversiis ex scripto nascentibus adiuvant.

Si ex ambiguo2) controversia fit, ostendemus omnes

1) Paullo ante, de part. or. 28, 100 Cicero de iure civili egit3
quod in legem et in morem divisit, legem autem partimin pri-
vatis rebus, partim in publicis versari dixit. Quibuscum si com-
paramus ea, quae supra attulimus, statim intellegimus hano iuris
civilis partitionem proxime ad eam accedere, qua illic in „lege
propria“ usus est.

2) de inv. 11, 40,116—41‚ 1213 de part. or. 38, 132—133.

