—24 --

oratoris eorum, apud quos dicit, animis et mentibus de·
lectationem afferre.¹)

De statibus¹

Venimus nunc ad partes, in quas Cicero tria illa
genera, quae qualitate orationis exsistunt, partitus est
quasque nomine statuum significare solemus.

Sed priusquam de ipsis statibus dicamus, de loco,
quo optime aptissimeque de iis agatur, disputandum est.
Cicero in primo librorum „de inventione<‘ de iis disseruit, ’
postquam partes officii oratorii, id est: inventionem, dis-
positionem, elocutionem, memoriam, pronuntiationem
enumeravit et definivit [de inv. I, 8, 10—14, 19]. De
or. Ι, 31, 139 vero Crassus eos quaestionibus infinitis et
finitis, cum partes utriusque esse eos arbitraretur, ad-
nexit. Item Antonius de or. Il, 24, 104 eos tractavit
priusquam ad primam partem officii oratorii, i. e. ad
inventionem pervenit. In tertio autem huius operis libro
[HL 19, 70] Crassus eos accuratius non explicavit, sed
leviter tantum et quasi in transcursu, cum de philoso-
phia diceret, earum mentionem fecit. Quo loco autem
in „oratore“ de statibus disputaverit, nihil attinet, quo-
niam, ut ipse pluribus 100152) dixit, in hoc scripto non
praecepta dare, sed quasi imaginem oratoris plane per-
fecti vereque eloquentis ante oculos proponere voluit,
quare in hoc libro omni opera et diligentia id studuit,
ut ceteris rebus et partibus postpositis unam elocutionem
quam copiosissime pertractaret. Restant libri „de parti-
tione oratoria“ et „topica⁴‘; iu utroque Cicero status
quaestiouibus, finitis subiunxit, ita, ut quasi partes quae-
stionum finitarum, sicut paullo post videbimus, partibus
quaestionum infinitarum responderent.

 

25) or. 11, 37. dc part. or. 4, 11.
26) or. 14, 43: 17, 55; 31, 1123 33, 1173 35, 123; 41, 141.

