—38—

que in „topicis“ rursus in tres partes divisit ita, ut con-
troversiam scripti et voluntatis, quam in „oratore“ am-
biguo generi subiunxerat‚ tertium genus controversiarum
ex scripto reciperet.

Restat, ut Antonii sententiam, quam habuit de
statibus, explicemus. Is enim, ut iam supra diximus,
genus legale statui qualitatis attribuit eaque de causa
praecepta eius optime tractari existimavimus, postquam
eos locos, ubi Cicero utrumque genus et rationale et
legale servavit, plane absolvimus. Sed Antonii verba,
quae exstant de or. II, 24, 104 et 26, ilo—113 sunt
haec: 24, 104. „Nihil est enim, quod inter homines
ambigatur, sive ex crimine causa constat, ut facinoris,
sive ex controversia, ut hereditatis, sive ex deliberatione,
ut belli, [sive ex persona, ut laudis], sive ex disputa-
tione, ut de ratione vivendi3 in quo non, aut quid fac-
tum sit aut fiat futurumve sit, quaeratur aut quale sit
aut quid vocetur. . . . 26, 110. Sed in eo genere, in
quo, quale sit quid, ambigitur, exsistit etiam ex
scripti interpretatione saepe contentio, in quo nulla
potest esse nisi ex ambiguo controversia. Nam
illud ipsum, quod scriptum a sententia discrepat,
genus quoddam habet ambigui3 . . . ex contrariisque
scriptis, si quid ambigitur, non novum genus nascitur,
sed superioris generis causa duplicatur. . . . Ita fit, ut
unum genus in iis causis, quae propter scriptum am-
biguntur, relinquatur, si est scriptum aliquid ambigue.
. . . 112. lterum autem peccant, cuni genus hoc cau—
sarum, quod in scripti interpretatione versatur, ab illis
causis, in quibus, qualis quaeque res sit, disceptatur,
seiungunt. Nusquam enim tam quaeritur, quale sit
genus ipsum rei, quam in scriptO, quod totum a facti
controversia separatum est. 113. Ita tria sunt omnino
genera, quae in disceptationem et controversiam cadere

